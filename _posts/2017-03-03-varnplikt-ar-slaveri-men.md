---
layout: post
title: "Värnplikt är slaveri, men det är inte allt…"
author: "Robert Sundström"
tags: [diktatur, slaveri, stat, Sverige, tvång, värnplikt]
---

Med anledning av den svenska regeringens beslut om att återinföra värnplikt i Sverige[1] så ska vi här följa upp en tidigare artikel.

Det hela borde vara lätt att förstå: att tvinga någon till att vara beredd att slåss, riskera att bli skadad och kanske till och med dö är inte rätt. Men detta är vad värnplikt innebär. Och, inga argument om ”nödvändighet” kan legitimera värnplikten, eller någon annan typ av tvång.


Det borde räcka som försvar mot värnplikt. Alla borde fatta detta, men tyvärr så är det inte så. Inte ens partiet Liberalerna förstår att värnplikt är anti-individualistiskt, därför anti-frihetligt, och omoraliskt. De är patrioter som gärna offrar individer för kollektivet som utgör det. Det är inte alls liberalt. [2]

## Värnplikt är INTE en plikt
Att kalla värnplikten för en ”plikt” är inte rätt. En plikt är i moralfilosofin något personligt och frivilligt som individen själv upplever och upprätthåller mot en annan individ eller samling individer. En plikt är inget som påtvingas någon av någon annan – inte heller staters godtyckliga behov till att försvara sig själv från andra staters makt.

## Värnplikt är INTE del av ett kontrakt
Om tvång här ska på något sätt vara legitimt så är det genom ett kontrakt, och inte en plikt. Men var är då kontraktet? Man är ute på djupt vatten när man påstår att värnplikten är en del av det så kallade ”samhällskontraktet”. Detta kan inte på något sätt räknas som ett kontrakt då det är implicit och ensidigt från staten. Du som individ kan inte förhandla eller dra dig ur staten. Det kan man med kontrakt – Ergo: detta är inget kontrakt.

## Värnplikt är systematiskt utnyttjande av minderåriga
Bortsett från det så borde politikerna också veta bättre med tanke på att man annars inte tillåter kontrakt med minderåriga (under 18), som de ej anser är mogna för att ingå i kontrakt. Men det gäller ju så klart inte staten själv… Givet att själva värnplikten sker först när man är myndig, men mönstringen sker långt innan. Det ändrar dock inte det som tidigare har tagits upp.

Det är också fel att rikta sig till ungdomar som är just unga, oerfarna och förblindade av ideal. De vet helt enkelt inte bättre när de skriver på för värnplikt som ett mandomsprov. De vet inte vad det innebär när de väl står inför krig. Det kan ju inte dra sig ur, om inte staten kräver eller tillåter det, annars blir man bestraffad för att vägra delta.

## Värnplikt är slaveri.
Den så kallade demokratiska stat som tvingar sina invånare till att slåss för sig skiljer sig inte i grunden från den värsta av förtryckande regimer som den så starkt fördömer för behandlingen av sina undersåtar.

Det är därför sant som många säger, värnplikt är slaveri, men det är inte det enda som är slaveri under staten. Idén om att man är bunden till stater, demokratiska eller inte, och deras krav gör dig implicit till en slav. Stater är systematiskt tvång, relationer utan några egentliga kontrakt.

Se dig omkring! Se det systematiska förtrycket, det som inte är alldagliga problem som våld, ojämställdhet och diskriminering.

Det är systematiskt tvång, orättvisa och våld auktoriserat av personer med makt (politiker) som påstår sig vilja rädda människor från detsamma, internt såväl som externt, som är det egentliga problemet.

Det är dags att visa att det är du som äger dig själv, inte staten och politikerna.

## Referenser
* [1] [DN.se: Regeringen återinför värnplikten](http://www.dn.se/nyheter/sverige/regeringen-aterinfor-varnplikten/)
* [2] [Liberalerna - Allan Widman: Positivt besked att värnplikt återinförs](https://www.liberalerna.se/nyheter/allan-widman-positivt-besked-att-varnplikt-aterinfors/)